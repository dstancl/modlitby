<!DOCTYPE HTML>
<html>
<head>
<title>Litanie k Nejsv. Srdci Ježíšovu</title>
<meta http-equiv="Content-type" content="text/html; charset=utf8">
<link rel="stylesheet" href="modlitby.css" type="text/css">
</head>

<body>
<h1>Litanie k Nejsv. Srdci Ježíšovu</h1>
<ul class="litanie">
    <li>Pane, smiluj se. <i>Pane, smiluj se.</i></li>
    <li>Kriste, smiluj se. <i>Kriste, smiluj se.</i></li>
    <li>Pane, smiluj se. <i>Pane, smiluj se.</i></li>
</ul>

<ul class="litanie">
    <li>Bože, náš nebeský 0tče, <i>smiluj se nad námi.</i></li>
    <li>Bože Synu, Vykupiteli světa,</li>
    <li>Bože Duchu svatý,</li>
    <li>Bože v Trojici jediný,</li>
</ul>
<ul class="litanie">
    <li>Srdce Ježíšovo, Srdce Syna věčného Otce, <i>smiluj se nad námi</i></li>
    <li>Srdce Ježíšovo, utvořené Duchem svatým v lůně panenské Matky,</li>
    <li>Srdce Ježíšovo, podstatně spojené se Slovem Božím,</li>
    <li>Srdce Ježíšovo, nekonečně vznešené,</li>
    <li>Srdce Ježíšovo, svatý chráme Boží,</li>
    <li>Srdce Ježíšovo, stánku Nejvyššího,</li>
    <li>Srdce Ježíšovo, dome Boží a bráno nebe,</li>
    <li>Srdce Ježíšovo, planoucí výhni lásky,</li>
    <li>Srdce Ježíšovo, v němž přebývá Boží spravedlnost a slitování,</li>
    <li>Srdce Ježíšovo, plné dobroty a lásky,</li>
    <li>Srdce Ježíšovo, hlubino všech ctností,</li>
    <li>Srdce Ježíšovo, hodné veškeré chvály,</li>
    <li>Srdce Ježíšovo, králi a střede všech srdcí,</li>
    <li>Srdce Ježíšovo, pokladnice veškeré moudrosti a umění,</li>
    <li>Srdce Ježíšovo, ve kterém přebývá všechna plnost božství,</li>
    <li>Srdce Ježíšovo, Otci ze všech nejmilejší,</li>
    <li>Srdce Ježíšovo, z jehož plnosti jsme všichni přijali,</li>
    <li>Srdce Ježíšovo, odvěká touho všeho tvorstva,</li>
    <li>Srdce Ježíšovo, trpělivé a nejvýš milosrdné,</li>
    <li>Srdce Ježíšovo, bohaté a štědré ke všem, kdo tě vzývají,</li>
    <li>Srdce Ježíšovo, prameni života a svatosti,</li>
    <li>Srdce Ježíšovo, smírná oběti za naše hříchy,</li>
    <li>Srdce Ježíšovo, potupami nasycené,</li>
    <li>Srdce Ježíšovo, pro nepravosti naše ztrýzněné,</li>
    <li>Srdce Ježíšovo, až k smrti poslušné,</li>
    <li>Srdce Ježíšovo, kopím probodené,</li>
    <li>Srdce Ježíšovo, prameni dokonalé útěchy,</li>
    <li>Srdce Ježíšovo, živote náš a naše vzkříšení,</li>
    <li>Srdce Ježíšovo, pokoji náš a naše smíření,</li>
    <li>Srdce Ježíšovo, za hříšníky obětované,</li>
    <li>Srdce Ježíšovo, spáso všech, kdo v tebe doufají,</li>
    <li>Srdce Ježíšovo, naděje všech, kdo v tobě umírají,</li>
    <li>Srdce Ježíšovo, radosti všech svatých,</li>
</ul>

<ul class="litanie">
    <li>Beránku Boží, který snímáš hříchy světa, <i>smiluj se nad námi.</i></li>
    <li>Beránku Boží, který snímáš hříchy světa,</li>
    <li>Beránku Boží, který snímáš hříchy světa,</li>
</ul>

<ul class="resp">
    <li class="k">Ježíši tichý, srdce pokorného,</li>
    <li class="l">přetvoř naše srdce podle Srdce svého.</li>
</ul>

<p class="modlemese">Všemohoucí věčný Bože, pohleď na Srdce svého milovaného Syna, shlédni na chvály a dostiučinění, které ti přináší za nás hříšníky; usmiř se a odpusť nám, když skrze ně prosíme o tvé milosrdenství. Neboť on s tebou žije a kraluje na věky věků. Amen.</p>
</body>
</html>
